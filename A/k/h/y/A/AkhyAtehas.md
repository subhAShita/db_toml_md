+++
secondary_sources = [ "MSS_4361", "सुभाषितरत्नभाण्डागारः// 01 मङ्गलाचरणप्रकरणम्// 10 लक्ष्मीः// 10",]
jsonClass = "Subhaashita"
topics = [ "लक्ष्मीः",]
title = "आख्याते हसितम्"

+++

<details><summary>Text</summary>

आख्याते हसितं पितामह इति त्रस्तं कपालीति च व्यावृत्तं गुरुरित्यसौ दहन इत्याविष्कृता भीरुता।  
पौलोमीपतिरित्यसूयितमथ व्रीडावनम्रं श्रिया पायाद् वः पुरुषोत्तमोऽयमिति च न्यस्तः स पुष्पाञ्जलिः॥
_________
आख्याते हसितं पितामह इति त्रस्तं कपालीति च व्यावृत्तं गुरुरित्ययं दहन इत्याविष्कृता भीरुता।  
पौलोमीपतिरित्यसूयितमथ व्रीडाविनम्रश्रिया पायाद्वः पुरुषोत्तमोऽयमिति यो न्यस्तः स पुष्पाञ्जलिः॥
</details>
