+++
topics = [ "आत्मज्ञानम्",]
sources = [ "राजारामज-शङ्करः - मुक्तकम्",]
ratings = [ "vvasuki:5",]
jsonClass = "Subhaashita"
title = "चत्वारोऽम्बुधयस्तरङ्गमुखरास्ते"

+++

<details><summary>Text</summary>

चत्वारोऽम्बुधयस्तरङ्गमुखरास्ते ते कुलक्ष्माभृत-  
स्ताराशेखरितास्त्रिलोकमहिता गङ्गादयो निम्नगाः ।  
भाषावेषविशेषिता दिशि दिशि ज्ञातास्त्वया नीवृतो   
यस्त्वात्मा चरमे क्षणेऽपि स भवत्येकान्तवैदेशिकः ॥
</details>
