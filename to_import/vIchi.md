+++
jsonClass = "Subhaashita"
title = "कविः करोति"
topics = ["वीचिः"]
sources = ["शशिकिरणः - मुक्तकम्"]
ratings = ["vvasuki:4",]
+++

<details open><summary>विश्वास-प्रस्तुतिः</summary>

देवा दैत्या अमृतममितं प्राप्तुकामाः पयोधौ  
रज्जुं शम्भोरहिमुपगता मन्दरं मन्थदण्डम्।  
यं प्रक्षोभं चिरम् अजनयन् निर्निबन्धं समन्तात्  
पारावारस् तम् इह लहरी-लीलया ऽभिव्यनक्ति।।
</details>



<details><summary>Text</summary>

देवा दैत्या अमृतममितं प्राप्तुकामाः पयोधौ  
रज्जुं शम्भोरहिमुपगता मन्दरं मन्थदण्डम्।  
यं प्रक्षोभं चिरमजनयन्निर्निबन्धं समन्तात्  
पारावारस्तमिह लहरीलीलयाभिव्यनक्ति।।
</details>
