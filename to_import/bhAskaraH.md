+++
jsonClass = "Subhaashita"
title = "कविः करोति"
topics = ["भास्कराचर्यः"]
ratings = ["vvasuki:4",]
+++

<details><summary>Text</summary>

उद्भट-बुद्धिर् भाट्टे, सांख्ये  
ऽसंख्यः, स्वतन्त्रधीस् तन्त्रे ।  
वेदे ऽनवद्य-विद्यो,  
ऽनल्पः शिल्पादिषु कलासु ।

स्वच्छन्दो यश् छन्दसि,  
शास्त्रे वैशेषिके विशेषज्ञः ।  
यः श्री-प्रभाकर-गुरुः  
प्राभाकर-दर्शने, कविः काव्ये ॥

बहु-गुण-गणित-प्रभृति-  
स्कन्ध-त्रितये त्रिनेत्र-समः ।  
विबुधाभिवन्दित-पदो  
**जयति** श्रीभास्कराचर्यः ॥
</details>
