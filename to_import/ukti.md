+++
jsonClass = "Subhaashita"
title = "कविः करोति"
topics = ["प्रौढोक्तिः"]
ratings = ["vvasuki:5",]
+++

<details open><summary>विश्वास-प्रस्तुतिः</summary>

उक्ति-प्रत्युक्ति-मार्ग-क्रम-परिचयवान् अस्ति कश्चिद् विपश्चिद्  
यद्य् अस्मिन्, **स्वस्ति तस्मै** +++(यतो वादाहवे ममापेक्षया)+++ बुधवर-समितौ  **बिभ्यद्-अभ्यागतो ऽभूत्** ।  
भाङ्-कुर्वद्--भेक--कुक्षिं-भरिषु भय-भरोद्भ्रान्त-भोगीन्द्र-सुभ्रू-  
भ्रूण-भ्रंशी **किम्** अंभः-फणिषु **पतग-राट्** सम्भ्रमी **बंभ्रमीति** ॥
</details>

<details><summary>मूलम्</summary>

उक्तिप्रत्युक्तिमार्गक्रमपरिचयवानस्ति कश्चिद्विपश्चिद्  
यद्यस्मिन्स्वस्ति तस्मै बुधवरसमितौ बिभ्यदभ्यागतोऽभूत् ।  
भाङ्कुर्वद्भेककुक्षिंभरिषु भयभरोद्भ्रान्तभोगीन्द्रसुभ्रू-  
भ्रूणभ्रंशी किमंभःफणिषु पतगराट् सम्भ्रमी बंभ्रमीति ॥
</details>
