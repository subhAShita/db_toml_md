+++
topics = [ "रामः", "रावणः",]
sources = [ "वाल्मीकीयरामायणम् (३.४७/४५–४७ सीता)",]
ratings = [ "vvasuki:5",]
meters = [ "UNKNOWN",]
pratimaalaa_letters = [ "च", "य",]
jsonClass = "Subhaashita"
title = "यदन्तरं सिंहशृगालयोर्वने"

+++

<details open><summary>Text</summary>

यदन्तरं सिंहशृगालयोर्वने यदन्तरं स्यन्दिनिकासमुद्रयोः।  
सुराग्र्यसौवीरकयोर्यदन्तरं तदन्तरं वै तव राघवस्य च॥  
यदन्तरं काञ्चनसीसलोहयोर्यदन्तरं चन्दनवारिपङ्कयोः।  
यदन्तरं हस्तिबिडालयोर्वने तदन्तरं दाशरथेस्तवैव च॥  
यदन्तरं वायसवैनतेययोर्यदन्तरं मद्गुमयूरयोरपि।  
यदन्तरं सारसगृध्रयोर्वने तदन्तरं दाशरथेस्तवैव च॥
</details>
