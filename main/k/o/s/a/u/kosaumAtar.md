+++
topics = [ "स्कदः",]
sources = [ "राजारामज-शङ्करः - मुक्तकम्",]
ratings = [ "vvasuki:5",]
jsonClass = "Subhaashita"
title = "कोऽसौ मातर्विहङ्गादवतरति"

+++

<details open><summary>Text</summary>

कोऽसौ मातर्विहङ्गादवतरति मुखैर्भाति कोऽसौ चतुर्भिः   
कोऽसावक्ष्णां सहस्रं प्रथयति कुसुमैरेष को बद्धचापः ।  
कोऽसौ हस्तेन दण्डी क्वणयति पुरतो वल्लकीं ब्रूहि कोऽसौ   
पृच्छन्नित्येककाले सुखयतु गिरिजां भ्रामयन् षण्मुखो वः ॥
</details>
