+++
topics = [ "राष्ट्र-नाशः", "म्लेच्छाक्रमः",]
sources = [ "काव्यकण्ठ-गणपतिमुनिः",]
ratings = [ "vvasuki:5",]
meters = [ "शिखरिणी",]
pratimaalaa_letters = [ "न", "ब",]
jsonClass = "Subhaashita"
title = "कुलीनः क्षुद्राय"

+++

<details open><summary>Text</summary>

कुलीनः क्षुद्राय प्रवर इति धत्ते निजसुतां  
अनार्यान् विज्ञाश्च प्रभव इति गायन्ति शतशः।  
बलं बाह्वोर्लुप्तं हृतमपि च वाग्वीर्यमरिभिः  
दशां देशस्यैतां प्रतिपदमयं ध्यायति जनः ॥
</details>
