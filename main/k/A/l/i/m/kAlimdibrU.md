+++
topics = [ "राजा", "गुर्जराधीशः",]
secondary_sources = [ "महा-सुभाषित-सङ्ग्रहः - 9841", "सुभाषितरत्नभाण्डागारः -  03 राजप्रकरणम्//०४ विशिष्टराजप्रशंसा// १२ गुर्जराधीशः// 23",]
meters = [ "स्रग्धरा",]
pratimaalaa_letters = [ "म", "ल",]
jsonClass = "Subhaashita"
title = "कालिन्दि, ब्रूहि"

+++

<details open><summary>Text</summary>

कालिन्दि, ब्रूहि कुम्भोद्भव, जलधिरहं नाम गृह्णासि कस्माच् छत्रोर्मे, नर्मदाहं त्वमपि वदसि मे नाम कस्मात् सपत्न्याः।  
मालिन्यं तर्हि कस्मादनुभवसि, मिलत्कज्जलैर्मालवीनां नेत्राम्भोभिः, किमासां समजनि, कुपितः कुन्तलक्षोणिपालः॥
_________
कालिन्दि ब्रूहि कुम्भोद्भव जलधिरहं नाम गृह्णासि कस्माच्छत्रोर्मे नर्मदाहं त्वमपि कथमहो मत्सपत्न्याश्च नाम।  
मालिन्यं ब्रूहि किं ते प्रविरलविगलत्कज्जलैर्मालवीनां नेत्राम्भोभिः किमासां समजनि कुपितो गुर्जराणामधीशः॥
</details>
