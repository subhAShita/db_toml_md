+++
topics = [ "राजा", "रामचन्द्रः",]
secondary_sources = [ "महा-सुभाषित-सङ्ग्रहः - 9939", "सुभाषितरत्नभाण्डागारः -  03 राजप्रकरणम्//०४ विशिष्टराजप्रशंसा// ४५ रामचन्द्रः// 151",]
meters = [ "शार्दूलविक्रीडितम्",]
pratimaalaa_letters = [ "ए", "थ",]
jsonClass = "Subhaashita"
title = "का शृङ्गारकथा"

+++

<details open><summary>Text</summary>

का शृङ्गारकथा कुतूहलकथा गीतादिविद्याकथा मद्यत्कुम्भिकथा तुरङ्गमकथा कोदण्डदीक्षाकथा।  
एकैवास्ति मिथः पलायनकथा त्वद्भीतरक्षःपतेर् देव श्रीरघुनाथ तस्य नगरे स्वप्नेऽपि नान्या कथा॥
__________________
का शृङ्गारकथा कुतूहलकथा गीतादिकानां कथा माद्यद्दन्तिकथा तुरङ्गमकथा कोदण्डदीक्षाकथा।  
एकैवास्ति परं पलायनकथा त्वद्वैरिभूमीभुजां देव श्रीरघुनाथ नाथ जगति स्वप्नेऽपि नान्या कथा॥
</details>
