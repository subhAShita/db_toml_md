+++
topics = [ "स्कन्दः", "बाल्यम्", "परिवार-तोषः",]
ratings = [ "vvasuki:5",]
meters = [ "शार्दूलविक्रीडितम्",]
jsonClass = "Subhaashita"
title = "“मातर्” “जीव”"

+++

<details open><summary>विश्वास-प्रस्तुतिः</summary>

“मातर्” “जीव” “किम् एतद् अञ्जलिपुटे तातेन गोपायितं?”  
“वत्स, स्वादु फलं” “प्रयच्छति न मे?” “गत्वा गृहाण स्वयम्”।  
मात्रैवं प्रहिते गुहे विघटयत्य् आकृष्य संध्याञ्जलिं  
शम्भोर् भग्न-समाधि-रुद्ध-रभसो हासोद्गमः पातु वः॥
</details>



<details><summary>Text</summary>

“मातर्” “जीव” “किम् एतद् अञ्जलिपुटे तातेन गोपायितं?”  
“वत्स, स्वादु फलं” “प्रयच्छति न मे?” “गत्वा गृहाण स्वयम्”।  
मात्रैवं प्रहिते गुहे विघटयत्य् आकृष्य संध्याञ्जलिं  
शम्भोर् भग्नसमाधिरुद्धरभसो हासोद्गमः पातु वः॥
</details>
