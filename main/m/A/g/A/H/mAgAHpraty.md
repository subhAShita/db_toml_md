+++
topics = [ "वाक्पटुता", "प्रौढोक्तिः",]
secondary_sources = [ "सुभाषितरत्नभाण्डागारः// 03 राजप्रकरणम्//०४ विशिष्टराजप्रशंसा// ०५ कर्णाटवसुन्धराधिपः// 11",]
sources = [ "उद्दण्डशास्त्री",]
ratings = [ "vvasuki:5",]
jsonClass = "Subhaashita"
title = "मा गाः"

+++

<details open><summary>Text</summary>

मा गाः प्रत्युपकारकातरधिया वैवर्ण्यमाकर्णय श्रीकर्णाटवसुन्धराधिपसुधासिक्तानि सूक्तानि नः।  
वर्ण्यन्ते कति नाम नार्णवनदीदावाग्निविन्ध्याटवीसन्ध्यामारुतनिर्झरप्रभृतयस्तेभ्यः किमाप्तं मया॥
__________________
मा गाः प्रत्युपकारकातरतया वैवर्ण्यमाकर्णय  
श्रीकर्णाटवसुन्धराधिप सुधासिक्तानि सूक्तानि नः।  
वर्ण्यन्ते कविभिः पयोनिधिसरित्सन्ध्याभ्रविन्ध्याटवी-  
झञ्झामारुतनिर्झरप्रभृतयस्तेभ्यः किमाप्तं फलम्॥
</details>
