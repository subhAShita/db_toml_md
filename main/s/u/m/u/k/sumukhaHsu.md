+++
topics = [ "गुरुः", "मूर्खः", "गतानुगतिकता",]
sources = [ "कुलार्णवतन्त्रम्",]
ratings = [ "vvasuki:5",]
jsonClass = "Subhaashita"
title = "सुमुखः सुलभः"

+++

<details open><summary>Text</summary>

सुमुखः सुलभः स्वच्छः शुद्धान्तश्छिन्नसंशयः।  
इङ्गिताकारचेष्टावित् दूरीकृतसुदुर्जनः॥  
अन्तर्मुखो बहिर्दृष्टिः सर्वज्ञो देशकालवित्।  
आज्ञासिद्धस्त्रिकालज्ञो निग्रहानुग्रहक्षमः॥  
…अलोलुपोऽहिंस्रकश्चापक्षपाती विचक्षणः।  
वित्तविद्यादिभिर्मन्त्रयन्त्रतन्त्राद्यविक्रयी॥
</details>
