+++
topics = [ "सुजीवनम्",]
ratings = [ "vvasuki:5",]
meters = [ "UNKNOWN",]
jsonClass = "Subhaashita"
title = "सोऽहमाजन्मशुद्धानामाफलोदयकर्मणाम्"

+++

<details open><summary>Text</summary>

सोऽहमाजन्मशुद्धानामाफलोदयकर्मणाम् ।  
आसमुद्रक्षितीशानामानाकरथवत्र्मनाम् ॥  
यथाविधिहुताग्नीनां यथाकामार्चितार्थिनाम् ।  
यथापराथदण्डानां यथाकालप्रबोधिनाम् ॥  
त्यागाय संभृतार्थानां सत्याय मितभाषिणाम् ।  
यशसे विजिगीषूणां प्रजायै गृहमेधिनाम् ॥  
शैशवेऽभ्यस्तविद्यानां यौवने विषयैषिणाम् ।  
वार्धके मुनिवृत्तीनां योगेनान्ते तनुत्यजाम् ॥  
रघूणामन्वयं वक्ष्ये तनुवाग्विभवोऽपि सन् ।  
तद्गुणैः कर्णमागत्य चापलाय प्रचोदितः ॥
</details>
