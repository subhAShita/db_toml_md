+++
topics = [ "वराहः",]
secondary_sources = [ "सुभाषितरत्नभाण्डागारः -  01 मङ्गलाचरणप्रकरणम्// 12 दशावताराः// 39", "वक्रोक्तिजीवितम्"]
meters = [ "स्रग्धरा",]
jsonClass = "Subhaashita"
title = "सिन्धुष्वङ्गावगाहः"
ratings = ["vvasuki:5",]

+++

<details open><summary>Text</summary>

सिन्धुष्वङ्गावगाहः खुरविवरविशत्तुच्छतोयेषु नाप्तः प्राप्ताः पातालपङ्के न लुठितरुचयः पोत्रमात्रोपयोगात्।  
दंष्ट्राविष्टेषु नाप्तः शिखरिषु च पुनः स्कन्दकण्डूविनोदो येनोद्धारे धरित्र्याः स जयति विभुताविघ्नितेच्छो वराहः॥
__________________
दंष्ट्रापिष्टेषु सद्यः शिखरिषु न कृतः स्कन्धकण्डूविनोदः सिन्धुष्वङ्गावगाहः खुरकुहरगलत्तुच्छतोयेषु नाप्तः ।  
लब्धाः पातालपङ्के न लुठनरतयः पोत्रमात्रोपयुक्ते येनोद्धारे धरित्र्याः स जयति विभुताविघ्नितेच्छो वराहः ॥
</details>
