+++
topics = [ "दुर्गा-सिंहः", "मानी",]
types = [ "अन्योक्तिः", "अन्योक्तिः - स्थलचरः", "अन्योक्तिः - सिंहः",]
ratings = [ "vvasuki:5",]
meters = [ "शार्दूलविक्रीडितम्",]
pratimaala_letters = [ "इ", "र",]
jsonClass = "Subhaashita"
title = "संरम्भः"

+++

<details open><summary>विश्वास-प्रस्तुतिः</summary>

संरम्भः करि+++(नाम)+++-कीट--मेघ-शकलोद्देशेन सिंहस्य यः  
सर्वस्यैव स जाति-मात्र-विहितो हेवाक+++(=औत्स्युक्य)+++-लेशः किल ।  
इत्य् आशा--द्वि-रद--क्षयाम्बुद+++(प्रलयमेघ)+++-घटा+++(=समूह)+++-बन्धे ऽप्य् असंरब्धवान्  
यो ऽसौ कुत्र चमत्-कृतेर् अतिशयं यात्व् अम्बिका-केसरी ॥
</details>



<details><summary>Text</summary>

संरम्भः करिकीटमेघशकलोद्देशेन सिंहस्य यः सर्वस्यैव स जातिमात्रविहितो हेवाकलेशः किल ।  
इत्याशाद्विरदक्षयाम्बुदघटाबन्धे ऽप्यसंरब्धवान् यो ऽसौ कुत्र चमत्कृतेरतिशयं यात्वम्बिकाकेसरी ॥
</details>
