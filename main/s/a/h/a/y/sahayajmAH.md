+++
topics = [ "यज्ञः",]
ratings = [ "vvasuki:5",]
meters = [ "UNKNOWN",]
pratimaalaa_letters = [ "भ", "ण", "त",]
jsonClass = "Subhaashita"
title = "सहयज्ञाः प्रजाः"

+++

<details open><summary>Text</summary>

सहयज्ञाः प्रजाः सृष्ट्वा पुरोवाच प्रजापतिः ।  
अनेन प्रसविष्यध्वमेष वोऽस्त्विष्टकामधुक् ॥  
देवान्भावयतानेन ते देवा भावयन्तु वः ।  
परस्परं भावयन्तः श्रेयः परमवाप्स्यथ ॥  
इष्टान्भोगान्हि वो देवा दास्यन्ते यज्ञभाविताः ।  
तैर्दत्तानप्रदायैभ्यो यो भुङ्क्ते स्तेन एव सः ॥  
यज्ञशिष्टाशिनः सन्तो मुच्यन्ते सर्वकिल्बिषैः ।  
भुञ्जते ते त्वघं पापा ये पचन्त्यात्मकारणात् ॥
</details>
