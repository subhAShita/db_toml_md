+++
topics = [ "स्वधर्मः", "दोषः", "गुणः", "पापम्", "शुद्धिः",]
sources = [ "कृष्णः - भगवद्गीता",]
ratings = [ "vvasuki:5",]
meters = [ "UNKNOWN",]
jsonClass = "Subhaashita"
title = "श्रेयान्स्वधर्मो विगुणः"

+++

<details open><summary>Text</summary>

श्रेयान्स्वधर्मो विगुणः परधर्मात्स्वनुष्ठितात्।  
स्वधर्मे निधनं श्रेयः परधर्मो भयावहः॥  
…  
श्रेयान्स्वधर्मो विगुणः परधर्मात्स्वनुष्ठितात्‌।  
स्वभावनियतं कर्म कुर्वन्नाप्नोति किल्बिषम्‌॥  
सहजं कर्म कौन्तेय सदोषमपि न त्यजेत्।  
सर्वारम्भा हि दोषेण धूमेनाग्निरिवावृताः॥
</details>
