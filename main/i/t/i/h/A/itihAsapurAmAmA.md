+++
topics = [ "पुराणानि", "वेदाः",]
sources = [ "वायुपुराणम् (६०.१६-१८, २१-२२)", "कूर्मपुराणम् (१.५२.१६-१७ – किञ्चिद्पाठान्तरेण) ",]
ratings = [ "vvasuki:5",]
meters = [ "UNKNOWN",]
jsonClass = "Subhaashita"
title = "इतिहासपुराणानां वक्तारम्"

+++

<details open><summary>Text</summary>

इतिहासपुराणानां वक्तारं सम्यगेव हि ।  
माञ्चैव प्रतिजग्राह भगवानीश्वरः प्रभुः ॥  
एक आसीद्यजुर्वेदस्तं चतुर्द्धा व्यकल्पयत् ।  
चातुर्होत्रमभूत्तस्मिन्स्तेन यज्ञमकल्पयत् ॥  
आध्वर्य्ययं यजुर्भिस्तु ऋग्भिर्होत्रं तथैव च ।  
औद्गात्रं सामभिश्चैव ब्रह्मत्वञ्चाप्यथर्वभिः ॥  
आख्यानैश्चाप्युपाख्यानैर्गाथाभिर्द्विजसत्तमाः ।  
पुराणसंहिताश्चक्रे पुराणार्थविशारदः ॥  
यच्छिष्टं तु यजुर्वेद इति शास्त्रार्थनिर्णयः ॥
</details>
