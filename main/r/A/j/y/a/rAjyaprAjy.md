+++
topics = [ "रामः",]
source = [ "शशिकिरणः - मुक्तकम्",]
ratings = [ "vvasuki:3",]
meters = [ "शार्दूलविक्रीडितम्",]
pratimaala_letters = [ "ल", "म",]
jsonClass = "Subhaashita"
title = "राज्यप्राज्यपदे"

+++

<details open><summary>विश्वास-प्रस्तुतिः</summary>

राज्य-प्राज्य-पदे कराद् विगलिते सम्प्राप्त-मात्रे शमः  
कान्तारोपगमेऽपि +++(त्रिजटाख्य-)+++विप्र-विषयो हास-प्रकाशोऽकटुः।  
लुप्त-स्थामनि रावणे निज-भुज-स्थैर्य-प्रशस्ता घृणा  
श्रीरामस्य पुनातु पुण्य-पदवीं लोकस्य शोकातिगाम्॥
</details>



<details><summary>Text</summary>

राज्यप्राज्यपदे कराद्विगलिते सम्प्राप्तमात्रे शमः  
कान्तारोपगमेऽपि विप्रविषयो हासप्रकाशोऽकटुः।  
लुप्तस्थामनि रावणे निजभुजस्थैर्यप्रशस्ता घृणा  
श्रीरामस्य पुनातु पुण्यपदवीं लोकस्य शोकातिगाम्॥
</details>



<details><summary>शशिकिरणः</summary>

विप्रविषयः हासप्रकाशः -- वनगमनात् पूर्वं निजविभवमखिलं प्रजाभ्यः प्रदित्सुः श्रीरामः त्रिजटनामानम् अकिञ्चनं विप्रं हृद्येन पथा पर्यहासीत्।
</details>
