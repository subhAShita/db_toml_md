+++
secondary_sources = [ "महा-सुभाषित-सङ्ग्रहः - 4986", "सुभाषितरत्नभाण्डागारः -  01 मङ्गलाचरणप्रकरणम्// 12 दशावताराः// 206",]
topics = [ "दशावताराः",]
meters = [ "शार्दूलविक्रीडितम्",]
jsonClass = "Subhaashita"
title = "आबाहूद्गतमण्डलाग्ररुचयः"

+++

<details open><summary>Text</summary>

आबाहूद्गतमण्डलाग्ररुचयः संनद्धवक्षःस्थलाः सोष्माणो व्रणिनो विपक्षहृदयप्रोन्माथिनः कर्कशाः।  
उत्सृष्टाम्बरदृष्टविग्रहभरा यस्य स्मराग्रेसरा मारा मारवधूस्तनाश्च न दधुः क्षोभं स वोऽव्याज्जिनः॥
_________
आबाहूद्गतमण्डलाग्ररुचयः संनद्धवक्षःस्थलाः सोष्माणो व्रणिनो विपक्षहृदयप्रोन्माथिनः कर्कशाः।  
उत्सृष्टम्बरदृष्टिविभ्रमभरा यस्य स्मराग्रेसरा योधा वारवधूस्तनाश्च न दधुःक्षोभं स वोऽव्याज्जिनः॥
</details>
