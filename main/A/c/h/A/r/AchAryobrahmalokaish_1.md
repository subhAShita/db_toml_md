+++
topics = [ "गुरुः", "पिता", "अतिथिः", "बाधवाः", "दासः", "पुत्री", "सामरस्यम्",]
sources = [ "मनुः",]
ratings = [ "vvasuki:5",]
jsonClass = "Subhaashita"
title = "आचार्यो ब्रह्मलोकैशः"

+++

<details open><summary>Text</summary>

आचार्यो ब्रह्मलोकैशः प्राजापत्ये पिता प्रभुः ।  
अतिथिस्त्विन्द्रलोकेशो देवलोकस्य चर्त्विजः ॥  
जामयोऽप्सरसां लोके वैश्वदेवस्य बान्धवाः ।  
सम्बन्धिनो ह्यपां लोके पृथिव्यां मातृमातुलौ ॥   
आकाशेशास्तु विज्ञेया बालवृद्धकृशातुराः ।  
भ्राता ज्येष्ठः समः पित्रा भार्या पुत्रः स्वका तनुः ॥  
छाया स्वो दासवर्गश्च दुहिता कृपणं परम् ।  
तस्मादेतैरधिक्षिप्तः सहेतासञ्ज्वरः सदा ॥
</details>
