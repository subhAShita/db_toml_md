+++
topics = [ "शिवः", "पार्वती", "नीचसंसर्गः",]
sources = [ "कालिदासः - कुमारसम्भवम्",]
ratings = [ "vvasuki:5",]
meters = [ "वंशस्थ (वंशस्थविल)",]
pratimaala_letters = [ "द", "क",]
jsonClass = "Subhaashita"
title = "द्वयं गतम्"

+++

<details open><summary>विश्वास-प्रस्तुतिः</summary>

द्वयं गतं सम्प्रति शोचनीयतां  
समागम-प्रार्थनया कपालिनः ।  
कला च सा कान्तिमती कलावतस्+++(=चन्द्रस्य)+++  
त्वम् अस्य लोकस्य च नेत्रकौमुदी ॥
</details>



<details><summary>Text</summary>

द्वयं गतं सम्प्रति शोचनीयतां समागमप्रार्थनया कपालिनः ।  
कला च सा कान्तिमती कलावतस् त्वमस्य लोकस्य च नेत्रकौमुदी ॥
</details>



<details><summary>कुन्तकः</summary>

अत्र परमेश्वर-वाचक-शब्द-सहस्त्र-सम्भवे ऽपि कपालिन इति बीभत्स-रसालम्बन-विभाव-वाचकः शब्दो जुगुप्सास्पदत्वेन प्रयुज्यमानः काम् अपि वाचकवक्रतां विदधाति ।  
"सम्प्रति" "द्वयम्" चेत्यतीव रमणीयम्---यत् किल पूर्वम् एका सैव दुर्व्यसन-दूषितत्वेन शोचनीया जाता,६१ सम्प्रति पुनस्त्वया तस्यास् तथाविध-दुरध्यवसाय-साहायकम् इवारब्धम् इत्य् उपहस्यते ।  
"प्रार्थना"-शब्दो ऽप्यतितरां रमणीयः, यस्मात् काकतालीययोगेन तत्समागमः कदाचिन्न वाच्यतावहः ।  
प्रार्थना पुनरत्रात्यन्तं कौलीनकलङ्ककारिणी ।  
"सा च" "त्वं च" इति द्वयोरप्यनुभूयमानपरस्परस्पर्धिलावण्यातिशयप्रतिपादनपरत्वेनोपात्तम् ।  
"कलावतः कान्तिमती" इति च मतुप् प्रत्ययेन द्वयोरपि प्रशंसा प्रतीयत इत्य् एषां प्रत्येकं कश्चिदप्यर्थः शब्दान्तराभिधेयतां नोत्सहते ।
</details>
