+++
topics = [ "बहुशास्त्रविद्", "पण्डितः", "भास्करः", "भास्कराचर्यः",]
sources = [ "छङ्गदेवो भास्करपौत्रः",]
ratings = [ "vvasuki:5", "vvasuki:4",]
meters = [ "UNKNOWN",]
pratimaala_letters = [ "य",]
jsonClass = "Subhaashita"
title = "उद्भटबुद्धिर् भाट्टे"

+++

<details open><summary>Text</summary>

उद्भटबुद्धिर् भाट्टे साङ्ख्ये ऽसङ्ख्यः स्वतन्त्रधीस् तन्त्रे।  
वेदे ऽनवद्य-विद्यो ऽनल्पः शिल्पादिषु कलासु।  
स्वच्छन्दो यश् छन्दसि शास्त्रे वैशेषिको विशेषज्ञः।  
यः श्री-प्रभाकर-गुरुः प्रभाकरदर्शने कविः काव्ये।  
बहु-गुण-गणित-प्रभृति-स्कन्ध-त्रितये त्रिनेत्र-समः।  
विबुधाभिवन्दित-पदो  जयति श्रीभास्कराचार्यः।
</details>
