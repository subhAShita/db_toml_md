+++
jsonClass = "Subhaashita"
title = "अन्येऽपि सन्ति"
secondary_sources = [ "MSS_1823", "सुभाषितरत्नभाण्डागारः// 05 अन्योक्तिप्रकरणम्//१६ सङ्कीर्णान्योक्तयः// १५ हारः// 28",]
types = [ "अन्योक्तिः", "अन्योक्तिः - हारः",]

+++

<details><summary>Text</summary>

अन्येऽपि सन्ति गुणिनः कति नो जगत्यां हार त्वमेव गुणिनामुपरि स्थितोऽसि।  
एणीदृशामुरसि नित्यमवस्थितोऽसि सद्वृत्तता च शुचिता च न खण्डिता ते॥
_________________
अन्येऽपि सन्ति कति नो गुणिनो जगत्यां हार त्वमेव गुणिनामुपरि स्थितोऽसि।  
एणीदृशामुरसि नित्यमवस्थितस्य सद्वृत्तता च शुचिता च न खण्डिता यत्॥
</details>
