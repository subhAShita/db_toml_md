+++
secondary_sources = [ "महा-सुभाषित-सङ्ग्रहः - 0322", "सुभाषितरत्नभाण्डागारः -  01 मङ्गलाचरणप्रकरणम्// 12 दशावताराः// 191",]
topics = [ "दशावताराः",]
meters = [ "स्रग्धरा",]
pratimaala_letters = [ "न", "ण",]
jsonClass = "Subhaashita"
title = "अङ्गुल्या कः"

+++

<details open><summary>Text</summary>

अङ्गुल्या कः कवाटं प्रहरति कुटिले माधवः किं वसन्तो नो चक्री किं कुलालो न हि धरणिधरः किं द्विजिह्वः फणीन्द्रः।  
नाहं घोराहिमर्दी किमसि खगपतिर्नो हरिः किं कपीन्द्रः इत्येवं गोपकन्याप्रतिवचनजितः पातु वश्चक्रपाणिः॥
_________
अङ्गुल्या कः कपाटं प्रहरति कुटिले माधवः किं वसन्तो नो चक्री किं कुलालो नहि धरणिधरः किं द्विजिह्वः फणीन्द्रः।  
नाहं घोराहिमर्दी किमुत खगपतिर्नो हरिः किं कपीन्द्र इत्येवं सत्यभामाप्रतिवचनजितः पातु वश्चक्रपाणिः॥
</details>
