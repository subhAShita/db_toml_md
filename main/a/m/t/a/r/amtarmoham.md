+++
secondary_sources = [ "महा-सुभाषित-सङ्ग्रहः - 1645", "सुभाषितरत्नभाण्डागारः -  01 मङ्गलाचरणप्रकरणम्// 12 दशावताराः// 179",]
topics = [ "दशावताराः",]
meters = [ "शार्दूलविक्रीडितम्",]
pratimaalaa_letters = [ "व", "द",]
jsonClass = "Subhaashita"
title = "अन्तर्मोहनमौलिघूर्णनचलन्मन्दारविभ्रंशनः"

+++

<details open><summary>Text</summary>

अन्तर्मोहनमौलिघूर्णनचलन्मन्दारविभ्रंशनः स्तम्भाकर्षणदृप्तिहर्षणमहामन्त्रः कुरङ्गीदृशाम्।  
दृप्यद्दानवदूयमानदिविषद्दुर्वारदुःखापदां भ्रंशः कंसरिपोर्विलोपयतु वोऽश्रेयांसि वंशीरवः॥
_________
अन्तर्मोहनमौलिघूर्णनवलन्मन्दारविस्रंसनः स्तब्धाकर्षणदृष्टिहर्षणमहामन्त्रः कुरङ्गीदृशाम्।  
दृप्यद्दानवदूयमानदिविषद्दुर्बारदुःखापदां भ्रम्शः कंसरिपोर्व्यपोहयतु वोऽश्रेयांसि वंशीरवः॥
</details>
