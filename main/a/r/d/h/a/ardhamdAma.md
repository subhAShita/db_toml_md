+++
topics = [ "राजा",]
secondary_sources = [ "महा-सुभाषित-सङ्ग्रहः - 3042", "सुभाषितरत्नभाण्डागारः -  03 राजप्रकरणम्// ०३ सामान्यराजप्रशंसा// 249",]
meters = [ "शार्दूलविक्रीडितम्",]
pratimaalaa_letters = [ "म", "ग",]
jsonClass = "Subhaashita"
title = "अर्धं दानववैरिणा"

+++

<details open><summary>Text</summary>

अर्धं दानववैरिणा गिरिजयाप्यर्धं शिवस्याहृतं देवेत्थं जगतीतले पुरहराभावे समुन्मीलति।  
गङ्गा सागरमम्बरं शशिकला नागाधिपः क्ष्मातलं सर्वज्ञत्वमधीश्वरत्वमगमत् त्वां मां तु भिक्षाटनम्॥
__________
अर्धं दानववैरिणा गिरिजयाप्यर्धं हरस्याहृतं देवेत्थं भुवनत्रये स्मरहराभावे समुन्मीलति।  
गङ्गा सागरमम्बरं शशिकला शेषश्च पृथ्वीतलं सर्वज्ञत्वमधीश्वरत्वमगमत्त्वां मां च भिक्षाटनम्॥
</details>
