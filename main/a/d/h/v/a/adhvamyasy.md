+++
topics = [ "यात्री", "वसन्तः", "वसन्त-यात्री",]
secondary_sources = [ "महा-सुभाषित-सङ्ग्रहः - 1168", "सुभाषितरत्नभाण्डागारः -  06 नवरसप्रकरणम्//०१ शृङ्गाररसनिर्देशः//७० वसन्तवर्णनम्// ०५ वसन्तपथिकाः// 143",]
rasas = [ "शृङ्गारः",]
ratings = [ "vvasuki:5",]
meters = [ "शार्दूलविक्रीडितम्",]
pratimaalaa_letters = [ "इ", "श",]
jsonClass = "Subhaashita"
title = "अध्वन्यस्य"

+++

<details open><summary>विश्वास-प्रस्तुतिः</summary>

अध्वन्य् अस्य वधूर् वियोग-विधुरा भर्तुः स्मरन्ती यदि  
प्राणान् उज्झति कस्य तन् महद् अहो संजायते किल्बिषम्।  
इत्य् एवं पथिकः करोति हृदये यावत् तरोर् मूर्धनि  
प्रोद्घुष्टं पर-पुष्टया तव तवेत्य् उच्चैर् वचोऽनेकशः॥
</details>



<details><summary>Text</summary>

अध्वन्यस्य वधूर्वियोगविधुरा भर्तुः स्मरन्ती यदि प्राणानुज्झति कस्य तन्महदहो संजायते किल्बिषम्।  
इत्येवं पथिकः करोति हृदये यावत् तरोर्मूर्धनि प्रोद्घुष्टं परपुष्टया तव तवेत्युच्चैर्वचोऽनेकशः॥
_________
अध्वन्यस्य वधूर्वियोगविधुरा भर्तुः स्मरन्ती यदि प्राणानुज्झति कस्य तत्खलु महत्सञ्जायते पातकम्।  
यावन्नो कृतमध्वगेन हृदये तावत्तरोर्मूर्धनि प्रोद्धुष्टं परपुष्टया तव तवेत्युच्चैर्वचोऽनेकशः॥
</details>
