+++
topics = [ "ब्राह्मण्यम्", "स्वधर्मः",]
sources = [ "मनुः",]
ratings = [ "vvasuki:5",]
jsonClass = "Subhaashita"
title = "ऋतामृताभ्यां जीवेत्"

+++

<details open><summary>Text</summary>

ऋतामृताभ्यां जीवेत् तु मृतेन प्रमृतेन वा ।  
सत्यानृताभ्यामपि वा न श्ववृत्त्या कदा चन ॥   
ऋतमुञ्छशिलं ज्ञेयममृतं स्यादयाचितम् ।  
मृतं तु याचितं भैक्षं प्रमृतं कर्षणं स्मृतम् ॥   
सत्यानृतं तु वाणिज्यं तेन चैवापि जीव्यते ।  
सेवा श्ववृत्तिराख्याता तस्मात् तां परिवर्जयेत् ॥
</details>
