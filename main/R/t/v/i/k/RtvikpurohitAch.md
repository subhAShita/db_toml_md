+++
topics = [ "वादः", "परिवार-सामरस्यम्",]
sources = [ "मनुः",]
ratings = [ "vvasuki:5",]
meters = [ "UNKNOWN",]
jsonClass = "Subhaashita"
title = "ऋत्विक्पुरोहिताचार्यैर्मातुलातिथिसंश्रितैः"

+++

<details open><summary>Text</summary>

ऋत्विक्पुरोहिताचार्यैर्मातुलातिथिसंश्रितैः ।  
बालवृद्धातुरैर्वैद्यैर्ज्ञातिसम्बन्धिबान्धवैः ॥  
मातापितृभ्यां जामीभिर्भ्रात्रा पुत्रेण भार्यया ।  
दुहित्रा दासवर्गेण विवादं न समाचरेत् ॥  
एतैर्विवादान् सन्त्यज्य सर्वपापैः प्रमुच्यते ।  
एतैर्जितैश्च जयति सर्वान्लोकानिमान् गृही ॥
</details>
