+++
secondary_sources = [ "MSS_1816",]
jsonClass = "Subhaashita"
text = "अन्यूनोन्नतयोऽतिमात्रपृथवः पृथ्वीधरश्रीभृतस् तन्वन्तः कनकावलीभिरुपमां सौदामनीदामभिः।  \nवर्षन्तः शममानयन्नुपलसच्छृङ्गारलेखायुधाः काले कालियकायकालवपुषः पांसून् गजाम्भोमुचः॥"
title = "अन्यूनोन्नतयोऽतिमात्रपृथवः"

+++

<details><summary>Text</summary>

अन्यूनोन्नतयोऽतिमात्रपृथवः पृथ्वीधरश्रीभृतस् तन्वन्तः कनकावलीभिरुपमां सौदामनीदामभिः।  
वर्षन्तः शममानयन्नुपलसच्छृङ्गारलेखायुधाः काले कालियकायकालवपुषः पांसून् गजाम्भोमुचः॥
</details>
